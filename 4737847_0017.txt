7

 

de sententia eorum, qui Ausonium, nisi Christianus fuisset, ad
Valentiniani palatium acciri non potuisse contendunt. Qui
imperator, quamquam amore magno religionem Christianam
amplectebatur, tamen indulgentissimus et· iustissimus in iis
rebus, quae ad religionem pertinebant, ab omnibus celebratur,
qui imperio eius parebant¹); praeterea Themistius2) eum
quoque studiis humanis magnopere deditum fuisse tradit, quae
quidem, sicut Richter optime describit, a Christianis, perpaucis
modo exceptis, plane neglegebanturss). Itaque si silium Gra-
tianum omnibus iis artibus litterisque bene informari volebat,
quibus se puerum non eruditum atque institutum esse saepe
dolebat4)‚ sane non Christianum eligere potuit, sed eum ad se
vocare debuit, qui non modo ipse illis artibus maxime excelleret,
sed etiam facultatem optimam docendi praeberet. Cum vero
fama dilatatum esset utramque virtutem coniunctam esse in
Ausonio, qui tunc Burdigalae rhetoris munere fungebatur,
cum virorum ingeniosorum magna inopia esset5), qui iidem
ad docendum idonei essent, cum pater Julius Ausonius summa
imperatoris gratia frueretur, non mirum, quod Valentinianus
ipsum poetam nostrum maxime dignum putavit, qui Gratianum
filium ad humanitatem educaret. Nam Ausonius ’quoque morum
integritate excellebat, quamquam multi hanc ei plane abiudi-
caudam esse existimarunt, quia centonem illum nuptialemss) et
carmina quaedam paulo lasciviora⁷) in lucem prodidit, a quo
crimine rectissime eum defendit Boeokingius8).

Religionis vero Christianae ¹Gratianus Ambrosio, episcopo
Mediolanensi, praeceptore usus est, quem summo amore per
totam vitam amplexus, quem de gravissimis rebus ad imperium
pertinentibus consulere solitus est, quem ne morte sua dolore
afficeret, magis quam mortem ipsam timuit9). Huic viro sane
tota illa pietas tribuenda est, qua Gratianus religionem
Christianam colebat, cum Ausonii praeceptis factum esse putemus,
ut nunquam imperator litteris deesset, sed post belli labores
peractos libenter musarum artibus animum relaxaretm). Nam
Ausonium huius pietatis Christianae Gratiani auctorem haberi,

 

 

1) Richter, d. w. R. p. 254.

²) orat. VI. 72.

³) Richter p. 254.

4) Idem p. 296.

⁶) Buse‚Pa.u1in u. seine Zeit I. p. 127.

⁶) Idyll. XIII.

⁷) E pigr. 70, 71, 90, 108, 119, 120, 123-28, 131.

8) cf. Vitam Ausonii pag. 67. Kaufmann (v, Raumers hist. taschen-
buoh⁹)Il}'usd‚0}g)1?1inu{6Nolanus u. scine Zeit. voL I. p.ag 114.

¹⁰) Auson. epigr. I. Richter, d.. westrem. reich. pag. 517.

