20

 

peratoris versaretur, putare nullo modo possumus Ausonium
dicturum fuisse sibi ante omnes deum et post illum patrem
colendum esse, imperatoris vero nullam rationem habiturum
vel inferiore eum loco positurum fuisse quam patrem, praeser-
tim cum illi summam gratiam habere deberet. ·
Itaque, sicut in idyllio primo ipso, in illis praefationis
verbis implicitum est ab Ausonio deum et imperatorem eodem
vocabulo significari. At quaerat fortasse quispiam, cur Au-
' eonius, si 'ethnicus fuerit, non Jovis vel alius sed Christianorum
dei nomine usus sit, ut imperatores celebraret. Ad quod sic
respondendum: primum quia illud religionis Christianae dogma
optime ei trium imperatorum societati conveniebat, in qua
Valentinianus, quamvis cum duobus cognatis imperium partitus
esset, tamen summam potestatem ipse solus fere habebat}
deinde quia Ausonius Valentiano religioni Christianae dedito
gratissimum fore sperabat, si cum eo conferretur deo, quem
ipse summum atque maximum habebat. Itaque hoc idyllia
Ausonium verba sua ad imperatoris religionem accommodasse
non mirum est, cum Teuffelius etiam aliis locis idem a poeta
nostro fieri confiteatur ι) et Symmachus ipse, quem acerrimum
veteris religionis propugnatorem fuisse intelleximus, ab eadem
re non abhorruerit2). Praeterea quo* adulationis panegyrici
scriptores illo tempore processerint, manifestissime describit
Eyssenhardtius his fere verbis³): «pestis ac pernicies videri
debent panegyrici Latini. Horum enim hominum tanta estin
adulando impudentia, talis in mentiendo effrenatio, ut hodie
vix quisquam imaginem hominis alicuius cogitatione fingere
sibi possit, qui talem orationem coram imperatore sine pudore,
sine oris confusione habuerit. Est enim haec adulatio plane
singularis et sicut in Romano imperio omnia magna
erant et grandia, ita et ipsa vasta immanisque et a vulgaribus
hominum blandimentis longissime remota: non adulantur
modesta illa et quasi humana ratione, sed conspecto im·
peratore subito quasi in coelum abrepti homunculum ex-
adversus se stantem tamquam praesentem deum votis precibus-
que adorant». Quae crimina iusta, religioni Christianae plane
contraria, cum omnia fere cadant in Ausonii gratiarum
actionem⁴)‚ iterum videmus verisimilius esse illum Christia-

 

 

¹) hist. litt. Lat. ξ 414. 4.11.
¹) Epist. X, 71; in eligendo episcopo dei omnipotentis expectandum

esse iudicium.
³) lectiones panegyricas. Prog. Berol5 1867.. pagi 1 sq. · ,
⁴) pag. 285 ed. B1p. «Ades emm omnibus locis. ec iam miramur

licentiam poetarum, qui omnia Deo plena dixerint ς 290 sic amicus Deo
es, ut a te iam impetratum sit, quod optatur: a quo et quod nondum

optamus, adipiscimur etc.

